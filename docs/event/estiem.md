# ESTIEM

ESTIEM existerar inte bara som en eventnämnd här på KTH utan är en del av en större
organisation i Europa med samma namn (European Students of Industrial Engineering
and Management). Syftet med organisationen ESTIEM är att främja internationella
relationer mellan I-are på alla medverkande universitet.


Som medlem får man chansen att upptäcka andra kulturer genom bland annat
spännande resor, festivaler och ofta weekend-långa utbyten runt om hela kontinenten.
ESTIEM arrangerar även Europas största casetävling för I-are, studiebesök och kurser
där studenter får chans att knyta kontakter med företag samt utveckla färdigheter och
erfarenheter som kompletterar deras akademiska utbildning. Gemensamt för alla
event är att man som deltagare erbjuds billiga resor, trevligt umgänge och ofta fest
långt in på småtimmarna om så önskas.


Förutom att få chans att resa runt Europa så deltar våra medlemmar oftast också i
projektgrupper för de event som vi håller för sektionen. Det handlar om event såsom
mysiga quizpubar, det mytomspunna Destination X och det årliga lokala kvalet för den
stora case-tävlingen.


Om du vill höra mer om oss eller har frågor får du jättegärna svänga förbi vår
rekryteringspub och få en chans att vinna en garanterad plats till Destination X! Vi ser
fram emot din ansökan och att få träffa dig på en intervju!


### Kontakt
Vill du kontakta ESTIEM kan du nå Ordförande på estiem@iare.nu och Local Responsible på lr.stockholm@estiem.org

### Ordförande

__Mathea Belsa Krohné__ I-23, estiem@iare.nu

<img src={require("/static/img/Estiem.jpg").default} width="230"/>